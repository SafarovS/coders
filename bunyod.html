<!DOCTYPE html>
<html lang="en">

	<head>
		<!-- Meta -->
		<meta charset="utf-8">
		<meta http-equiv="X-UA-Compatible" content="IE=edge">
		<meta name="viewport" content="width=device-width, initial-scale=1"> 
	<title>Induvigdual loiha 2021</title>
		
		<!-- Google Font -->
		<link href='http://fonts.googleapis.com/css?family=Roboto+Slab:400,700,300' rel='stylesheet' type='text/css'>
		<!-- Font Awesome CSS -->
		<link rel="stylesheet" href="https://cdnjs.cloudflare.com/ajax/libs/font-awesome/5.15.3/css/all.min.css" integrity="sha512-iBBXm8fW90+nuLcSKlbmrPcLa0OT92xO1BIsZ+ywDWZCvqsWgccV3gFoRBv0z+8dLJgyAHIhR35VZc2oM/gI1w==" crossorigin="anonymous" />
		<link rel="stylesheet" href="assets/fonts/font-awesome.min.css">
	<link rel="stylesheet" type="text/css" href="assets/css/maqola.css">
</head>
<body style="background: url(assets/img/bg/home.jpg);background-repeat: no-repeat;background-size: cover;font-family:'Baloo 2' cursive;background-color: rgb(0,0,0,0.4);background-blend-mode: overlay;">
<div class="polna">
	<div class="header"><img src="./assets/img/Bun.jpg" alt=""><div class="title"><p>aymatov bunyod <br> akt 11 18 guruh talabasi</p></div>
	<div class="connect"> 
		<div id="con" class="google"><a href="#"><i class="fab fa-google"></i></a></div> 
		<div id="con" class="facebook"><a href="#"><i class="fab fa-facebook-f"></i></a></div> 
		<div id="con" class="instagram"><a href="#"><i class="fab fa-instagram"></i></a></div>
		<div id="con" class="githup"><a href="#"><i class="fab fa-github"></i></a></div> 
		<div id="con" class="telegram"><a href="#"><i class="fab fa-telegram-plane"></i></a></div>
	</div>
</div>
	<div class="betwen"><h2 class="mavzu">Mavzu: Imkoniyati cheklangan talabalar uchun masofaviy ta’lim pilatformasini tashkel qilish metodikasi.</h2><br><p> <b> Imkoniyati cheklangan yoshlarning ta’lim olishi uchun qanday sharoitlar yaratilgan</b><br>
O‘zbekistonda oliy ta’lim hali ham kirish imtihonlarida qattiq raqobatga dosh bera oladigan tanlangan imtiyozli kamchilik qatlami uchun mavjud. Ushbu vaziyat oliy ta’lim muassasalarining soni kamligi va oliy ta’limga bo‘lgan yuqori talab sababli saqlanib qolmoqda, O‘zbekistonda 30 yoshgacha bo‘lgan aholi soni 60%ni tashkil etadi. O‘tgan yili O‘zbekistonning 60ta milliy universitetlari va ularning 19ta filiallari uchun hujjat qabul qilish haqida e’lon berildi. Shu bilan bir vaqtda hukumat 80,965 talaba kvotasini qabul qildi. Bu yili bir talaba o‘rni uchun o‘rtacha 8 kishi raqobatlashgan, ba’zi viloyatlarda esa tanlov 1 joyga 20 kishidan ham ziyodroq bo‘lgan. Masalan, Toshkent tibbiyot akademiyasida o‘tgan yili rekord natija qayd qilindi, bir o‘ringa 23,2ta da’vogar.
2017 yili 1 dekabrda qabul qilingan O‘zbekiston Prezidentining «Nogironligi bo‘lgan shaxslarni davlat tomonidan qo‘llab-quvvatlash tizimini tubdan takomillashtirish chora-tadbirlari to‘g‘risida"gi Farmonida oliy ta’lim muassasalariga kirish imtihonida nogironligi bor shaxslar uchun imtiyozlar taqdim etilishi chora-tadbirlari ko‘zda tutilgan. Ya’ni davlat hammaga teng sharoitlar yaratilishi qoidasidan chetga chiqib pozitiv diskriminatsiya chorasini qo‘llamoqda, ya’ni nogironlik, irq, jins faktorlari bo‘yicha kamchilikni tashkil etuvchi qatlamga maxsus imtiyozlar taqdim etmoqda. 2018−2019 o‘quv yilidan boshlab I va II guruh nogironligi bor shaxslarga abituriyentlarni qabul qilish umumiy sonining ikki foizli qo‘shimcha kvotasi kiritildi. Kirish imtihonlarida nogironligi bor abituriyentlar uchun o‘tish ballari 56,7 ballgacha (maksimal ballning 30 foizi — 189 ball) kamaytirildi va tegishli ballni qo‘lga kiritganlar davlat grantlari asosida byudjet joylariga o‘qishga qabul qilindilar.
Berilgan imtiyozlarga qaramay, faqatgina 996 nafar nogironligi bor abituriyent qo‘shimcha kvotalarga o‘tishga muvaffaq bo‘lishdi, bu 2018 yildagi tasdiqlangan umumiy qabul kvotasining 1,4 foizini tashkil etadi. Kirish imtihonlariga kiritilgan nogironligi bor shaxslarning umumiy soni bo‘yicha ma’lumotlar yetishmasligi tufayli kvota bo‘yicha ajratilgan joylar nogironligi bor abituriyentlar soni kamligi sababli to‘liq to‘lmagan deb taxmin qilish mumkin.
Ehtimol, oliy ta’lim muassasalarida ta’lim olishni istaganlar ko‘pchilikni tashkil etadi, ammo ularning hammasi ham kirish imtihonlarida kerakli ballar sonini to‘play olmaganlar, bu ularning imtihonlarga tayyorlanish darajalari past ekanligi bilan bog‘liq bo‘lishi mumkin. Nogironligi bor shaxslarni oliy o‘quv yurtlariga qabul qilish tartibiga ko‘ra, o‘rta ta’lim (11-sinf asosida), akademik litsey yoki kasb-hunar kollejini bitirganlik haqidagi hujjatga ega bo‘lish yetarli. Amalda esa, shahodatnoma yoki diplom mavjudligi har doim ham yuqori darajadagi bilim va o‘rta ta’lim sifatini kafolatlamaydi. Joriy yilning 10-iyul kuni Milliy matbuot markazida O‘zbekiston Respublikasi Oliy Majlisi Senati Fan, ta’lim va sog‘liqni saqlash masalalari qo‘mitasining 2019-yil o‘tgan olti oyi davomida amalga oshirgan ishlari va istiqboldagi rejalariga bag‘ishlangan matbuot anjumani bo‘lib o‘tdi.  Qo‘mita tomonidan mamlakatda imkoniyati cheklangan yoshlarning ta’lim olishi uchun yaratilgan shart-sharoitlar holati o‘rganilib, ushbu yuzasidan Vazirlar Mahkamasiga parlament so‘rovi yuborildi. O‘rganish jarayonida imkoniyati cheklangan o‘quvchilarning ta’lim olishga bo‘lgan talabi yuqoriligi sababli ayrim maktab-internatlarda belgilangan me’yordan ortiq o‘quvchilar qabul qilinayotganligi kuzatildi. Birgina, Toshkent shahridagi ko‘zi ojizlar uchun ixtisoslashtirilgan maktab-internatini misol keltiradigan bo‘lsak, ushbu muassasa 220 o‘ringa mo‘ljallangan bo‘lsa-da, bugungi kunda 350 nafardan ortiq o‘quvchi ta’lim olmoqda. 
Ko‘zi ojiz yoshlarni yozish moslamasi bilan ta’minlash ishlari ham tizimli yo‘lga qo‘yilmagan. Bunday moslamalar homiylik asosida chet eldan (asosan, Janubiy Koreya, Germaniya va Rossiya) keltirilishi sababli muassasani tamomlagan o‘quvchi ushbu moslamalarni qoldirib ketishga majbur bo‘lmoqda. Oliy ta’lim muassasasida bunday moslamalar bilan talabalarni ta’minlash ishlari e’tiborga olinmaganligi oqibatida, o‘qishga qabul qilingan talaba bunday muammo bilan takroran to‘qnash kelmoqda.  Aksariyat o‘quv binolarida va talabalar turar joylarida imkoniyati cheklangan talabalarning erkin harakatlanishi uchun zarur sharoitlar yaratilmagan. 
Hamma uchun teng huquqlar
Shubhasiz, kuchli raqobat sharoitida, nogironligi bor shaxslarga 2% miqdorda kvotalar, oliy ta’lim olish jarayonida tengsizlikni bartaraf etish maqsadida kiritilgan. Biroq, nogironlik oliy ta’limga qabul jarayonida ijobiy diskriminatsiya uchun asos bo‘lib xizmat qila oladimi? Nogironligi bo‘lgan abituriyentlar uchun o‘tish balining sezilarli darajada pasaytirilgani, ularning bevosita tayyorgarligi sust ekanligini anglatadi, bu esa ularning qolgan abituriyentlar bilan teng ravishda raqobatlashishiga to‘sqinlik qiladi. Boshqacha qilib aytganda, bunday imtiyozlar inson tanasining nuqsonlari uning aqliy qobiliyatiga salbiy ta’sir ko‘rsatishiga ishora qiladi. Aslida esa, jismoniy nogironlik, eshitish va ko‘rish qobiliyatining cheklanishi yoki aqliy zaiflik, sifatli o‘rta ta’lim olish va oliy ta’lim muassasasiga kirish uchun zarur tayyorgarlikni ta’minlash uchun to‘siq bo‘la olmaydi.
Muammo — nogironligi bor bolalarni rivojlanishning dastlabki bosqichlarida ta’lim olishga teng imkoniyatlar yaratilmaganligida. Ularning aksariyatida nogironlikning yengil shakllari namoyon bo‘lsada, ular maxsus ta’lim muassasalari va kollejlarda o‘qishga majbur bo‘lishmoqda. Maxsus ta’lim muassasalarda esa ta’lim sifati kutilgandek yuqori emas.
Jismoniy to‘siqlar va o‘rta ta’lim maktablarda nogironligi bor bolalar uchun oqilona qulayliklar mavjud bo‘lmaganligi tufayli ular odatda uyda ta’lim olishga majbur bo‘lishadi, bunday ta’lim esa oliy ta’lim muassasalari umumiy talablariga javob bermaydi. O‘zbekistonda nogironligi bor bolalarning umumiy ta’lim tizimida tahsil olish uchun teng imkoniyatlarini ta’minlovchi inklyuziv ta’lim hali rivojlanishning dastlabki bosqichida.
Natijada, inklyuziv o‘rta ta’limning yetarlicha rivojlanmaganligi sababli nogironligi bor bo‘lgan abituriyentlarning har xil darajadagi boshlang‘ich sharoitlari sababi inklyuziv oliy ta’lim haqida bir narsa deyish qiyin. Ta’limning boshlang‘ich darajasida inklyuziv yondashuv yo‘lga qo‘yilmagunicha, past kirish ballari shaklidagi imtiyozlar yuzaki chora bo‘lib qolaveradi.
Kirish imtihonlarida nogironligi bor shaxslar uchun maxsus imtiyozlar joriy etilishi tibbiy mehnat ekspert komissiyalari tomonidan (TMEK) nogironlik holatini tekshirishda yuzaga kelishi mumkin bo‘lgan asoratlar shakllanishida salbiy oqibatlarga olib kelishi mumkin. I yoki II guruh nogironligini olish yanada qiyinlashish ehtimoli bor, chunki endilikda ushbu maqom universitetda byudjet asosida o‘qish huquqini beradi. Yana bir savol tug‘iladi, nega III guruh nogironligi bor shaxslar oliy ta’lim muassasalariga o‘qishga kirishlarida, ularga bu kabi imtiyoz berilmaydi?
Albatta, bu bilan nogironligi bor shaxslar uchun davlat byudjet mablag‘lari asosida grant o‘rinlar kvotalariga bo’lgan ehtiyojni inkor etib bo’lmaydi. Cheklangan moliyaviy mablag’ tufayli nogironligi bor shaxslar va ularning ota-onalari oliy ta’lim muassasalaridagi shartnoma xarajatlarini to‘lashga qodir emaslar. Masalan, tug‘ilishdan boshlab nogironlik bo‘yicha ijtimoiy nafaqa oyiga 396,5 ming so‘m (50$dan kam). Universitetda beriladigan stipendiyani hisobga olsak ham, jami mablag faqat yashash uchun yetarli bo‘ladi,shartnoma asosida kontrakt to‘lovi bu sharoitda juda og‘ir yuk bo‘lar edi. Bundan tashqari, oliy ta’lim muassasalarida o‘qish transport, oziq-ovqat mahsulotlari, o‘quv buyumlari uchun chiqimlar va ko‘plab boshqa xarajatlar ham mavjud. 
Universitetdagi nogironligi bor shaxslar uchun kerakli sharoitlar
2018 yil 2 iyunda qabul qilingan nogironligi bor shaxslarni oliy o‘quv yurtlariga qabul qilish tartibi bo‘yicha o‘z qoshida oliy ta’lim muassasalariga ega bo‘lgan vazirliklar va idoralarga, shuningdek, to‘g‘ridan-to’g’ri oliy ta’lim muassasalariga Sog‘liqni saqlash vazirligi bilan hamkorlikda «nogironligi bor shaxslar ta’lim oladigan va ular uchun kirish imtihonlari o‘tkaziladigan sinflar va binolarda zarur shart-sharoitlar yaratish uchun choralar ko‘rish» zarur edi.
2011 yilda BMT Taraqqiyot Dasturi O‘zbekiston Respublikasi Mehnat va aholini ijtimoiy muhofaza qilish vazirligi (Hozirda — Bandlik va mehnat munosabatlari vazirligi) bilan birgalikda Toshkent shahridagi bino va inshootlarni nogironligi bor shaxslar uchun qanchalik qulayligi to‘g‘risida qo‘llanma ishlab chiqdi. Qo‘llanma shahardagi 300dan ortiq bino va inshootlarning, shu jumladan, oliy ta’lim muassasalarning ham qulay sharoit yaratish bo‘yicha imkoniyatlarini namoyish etadi. Qo‘llanmada ostonasiz kirish, zinapoyalar, panduslar, liftlar, nogironligi bor shaxslar uchun maxsus jamoat xojatxonalari, shuningdek, eshiklar kengligi va boshqa qulayliklar mavjudligi hisobga olingan.
Qo‘llanmada 21 oliy o‘quv ta’lim muassasasi o‘rganilgan, ulardan uchtasi chet el oliy o‘quv yurtlari filiali, ikkita milliy tibbiyot akademiyasi va Toshkent islom universiteti to‘liq talabga javob berishi ko‘rsatilgan. Paradoks shundan iboratki, chet el oliy o‘quv yurtlari filiallari o‘zlarining ta’lim binolarida qulay sharoitlar bilan ajralib tursa ham, nogironligi bor shaxslar 2% kvota orqali ushbu muassasalarda tahsil ololmaydilar. O‘zbekistondagi chet el oliy o‘quv yurtlari filiallari abituriyentlar orasida o‘z tanlovlarini o‘tkazib kelishadi. Aytish mumkinki, sakkiz yildan keyin ham oliy o‘quv yurtlaridagi nogironligi bor shaxslar uchun yaratilgan qulay sharoitlar sezilarli darajada yaxshi tomonga o‘zgargani yo‘q. Shu bilan birga, «O‘zbekiston Respublikasida nogironlarni ijtimoiy himoya qilish to‘g‘risida"gi qonun barcha davlat muassasa va tashkilotlarini nogironligi bor bo‘lgan shaxslarning ijtimoiy infratuzilmaga, transport, aloqa vositalari va axborotdan foydalanishga teng imkoniyatlarni ta’minlashga majbur qiladi. Ushbu talablar bajarilmagan holatlarda, qonunda ma’muriy javobgarlik ko‘zda tutilgan.
Yuqorida keltirilgan vaziyatdan kelib chiqib oliy o‘quv yurtlari rahbariyati nogironligi bor talabalar uchun alohida guruhlar tashkil etishni taklif qiladi, masalan, yotoqxonalarning birinchi qavatlaridagi xonalarni o‘qish uchun moslashtiradi. Natijada, jismoniy nogironligi bor talabalar asosiy o‘quv binosida barcha talabalar bilan emas, balki yotoqxonada ham yashashga, ham o‘qishga majbur bo’lishmoqda. Bundan tashqari, rahbariyat taklifiga rozi bo’lmagan va hamma bilan birga o‘qish huquqini himoya qilgan talabalar ham bor, ularning jismoniy nogironligi biroz yengil shaklda bo‘lsada, masalan, qo‘ltiqtayoqdan foydalanadigan yoki serebral paralichi bor talabalar. Ammo jismoniy nogironlikning yanada jiddiy shakliga ega bo’lgan talabalar universitet binolari ularning ehtiyojlari uchun yaroqsizligi sababli o‘z salomatliklari xavfsizligini hisobga olgan holda rahbariyat taklifiga rozi bo’lmaslikdan boshqa ilojlari yo‘q. Shuni ta’kidlash kerakki, ko‘pchilik hollarda oliy o‘quv yurtlar rahbariyati liftlarni ta’mirlashni, panduslarni o‘rnatishni rad etishmoqda yoki ortga surishmoqda.
Ko’rinib turibdiki, oliy o‘quv yurtlari nogironligi bor talabalarga qo‘shimcha kvotalar va imtiyozlar beradi, lekin ular oliy ta’lim muassasasiga o‘qishga qabul qilinganlaridan so‘ng, nogironlik asosida asosiy akademik binolarga to‘siqsiz kirishni ta’minlamasdan alohida ta’lim bermoqdalar. Bu nafaqat inklyuziv ta’lim emas, balki talabalarni nogironlik asosida ajratishga kiradi. Oliy ta’lim muassasalaridagi mavjud to‘siqlar turli xil nogironligi bo’lgan talabalarni kamsitilishiga olib keladi. Barcha sa’y-harakatlar, birinchi navbatda, nogironligi bor talabalarning ayrim guruhlari uchun maxsus sharoitlarni yaratishga emas, balki asosiy binolar va inshootlarga to‘siqsiz kirishni ta’minlashga qaratilgan bo‘lishi zarur. 
Oqilona qulayliklar yo‘qligi
BMTning nogironlar huquqlari to‘g‘risidagi konvensiyasiga muvofiq, nogironligi bor shaxslar uchun oqilona qulayliklarni ta’minlamaslik nogironlik asosida kamsitishning bir shakli hisoblanadi. Oliy ta’lim muassasalarida tahsil olish jarayonida nogironligi bor talabalarni oqilona qulayliklar bilan ta’minlash alohida ahamiyatga ega.
Eshitish qobiliyati cheklangan talaba uchun seminarlar va ma’ruzalar vaqtida imo-ishora tilida tarjima bilan ta’minlash ular uchun oqilona qulaylikni yaratadi. Bu yerda muammo shundaki, surdo tarjimasiz, kar va zaif eshituvchi talabalar o‘quv materiallarni o‘rganishda, shuningdek, talabalar va o‘qituvchilar bilan muloqotda qiyinchiliklarga duch kelishadi. Shunday qilib, o‘quv rejasi murakkablashsa, sensor nuqsonli talabalar boshqa talabalarga nisbatan orqada qoladilar va bu ularning o‘zlashtirish va ruhiy salomatligiga salbiy ta’sir qiladi.
Shuni ta’kidlash kerakki, oliy o‘quv yurtidagi ta’lim jarayonida ishlatiladigan professional surdo tarjima va kundalik jarayonida ishlatiladigan imo-ishora tili o‘rtasida katta farq bor. Masalan, chiziqli algebra bo‘yicha ma’ruzani tarjima qilish uchun surdo tarjimon nafaqat tegishli bilimlar bazasiga ega bo‘lishi kerak, balki imo-ishora tilida kasbga oid terminlar yoki ta’riflarni qanday yetkazish kerakligini oldindan bilishi lozim. Yana bir muammo — imo-ishora tilni yaxshi biladigan tarjimonlar va surdopedagoglarni munosib ish haqi bilan ta’minlash. Oliy ta’lim muassasalarida surdo tarjimani tashkil qilish uchun sarflanadigan xarajatlarni o‘z zimmasiga kim olishi kerak — eshitish qobiliyati cheklangan talabami, oliy ta’lim muassasasimi yoki davlatmi?
Bundan tashqari, zaif eshituvchi va koxlear implantlardan foydalanadigan talabalar uchun auditoriyalarni induksion ilgak (induction/hearing loop) — induksiya katushkasi rejimida ishlaydigan quloq eshitish apparatlariga uzatish antennasi bilan jihozlash zarur. Oddiy so‘z bilan aytganda, ushbu qurilma ovozli signallarni elektromagnit signaliga aylantirib quloq eshitish apparatiga shovqinsiz yetkazib beradi agarda eshitish apparatida «telekatushka» rejimi yoki «T» (T setting) yoqilgan bo‘lsa. Bunday imkoniyat quloq eshitish apparatlarining deyarli hammasida mavjud. Biroq, ko‘p hollarda, hatto eshitish qobiliyati cheklangan kishilar ham, ko‘plab davlat muassasalarida induksion ilgak yo‘qligi tufayli, eshitish apparatlarining bunday foydali funksiyasi haqida yaxshi bilishmaydi.
</p></div>
</div>
</body>
</html>